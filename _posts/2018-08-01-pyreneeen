---
title: "GR11 in de spaanse Pyreneeën"
header:
  overlay_image: /assets/images/pyreneeen-1.jpg
  caption: ""
author_profile: false
comments: true
categories:
tags:
  - Spanje
  - Pyreneeën
last_modified_at: 2021-04-09
---
Mooie tocht door de Spaanse pyreneeën.

* 🕓 **Duur**: 5 dagen
* 📏 **Afstand**: 72 km
* 📍 **Locatie**: [Alt Pirineu, Spanje](https://goo.gl/maps/XLtGpS89ekC2J4Hp8)
* 📈 **Moeilijkheid**: Moeilijk

Een superleuke wandeling die geheel de GR11 volgt. Het eerste deel van de wandeling gaat door een droog, verlaten berglandschap, met veel tekenen van eeuwenoude beschaving. 
Je komt dan langs kleine traditionele Catalaanse dorpjes zoals Estaon en Tavascan en zelfs langs het compleet verlaten dorp Dorve.
Vanaf Àreu gaat de route meer de hoogte in en wordt het landschap wilder tot we bij de pas 'Portella de Balieu' met 2750 m het hoogtepunt van de wandeling.
Vanaf daar is het een prachtige afdaling naar het Andorrese wintersportdorp Arinsal.
{% include figure image_path="/assets/images/pyreneeen-zonsondergang.jpg" alt="Zonsondergang met uitzicht vanaf Refugi De Baiau"
                  caption="Zonsondergang vanaf Refugi De Baiau" %}

## Startpunt en eindpunt
De wandeling start vanaf [Guingueta d'Àneu](https://goo.gl/maps/JJqUeBJ32U7khuSX9), je kunt hier vanaf Barcelona relatief makkelijk met de bus komen.
De wandeling eindigt in [Arinsal](https://goo.gl/maps/cw5T2Bh2C4QWH9PQ6). Wij zijn vanaf hier teruggelift naar Guingeta, omdat we daar in de buurt verbleven.
Dat was redelijk goed te doen. Vanaf Arinsal kun je ook relatief makkelijk weer naar Barcelona reizen per bus.

## Overnachten

{% include figure image_path="/assets/images/pyreneeen-shelter.jpg" alt="Regugi De Baiau Josep Maria Montfort" caption="Regugi De Baiau Josep Maria Montfort" %}

We hebben op hele mooie plekken gewildkampeerd. 
Wildkamperen is niet legaal in Spanje, maar het is in dit gebied erg rustig (behalve het laatste stuk in Andorra), 
dus niemand heeft er last van als je 's avonds je tentje opzet en 's ochtends weer op pad gaat. Het is vrij normaal om dit te doen langs de GR11.

De laatste nacht sliepen we in de onbemande hut [Refugi De Baiau Josep Maria Montfort](https://goo.gl/maps/mgDKFHR6eaTUSktm8). 
Vanaf daar kun je genieten van een prachtige zonsondergang met uitzicht over een prachtige kom van hoge pieken.

## Inkopen onderweg
In de dorpjes onderweg zitten kleine winkeltjes waar je inkopen kunt doen,
alleen voor het stuk tussen Àreu en Arinsal zul je voor 2 dagen eten moeten tillen.

{% include figure image_path="/assets/images/pyreneeen-dorpje-1.jpg" alt="Het verlaten dorpje Dorve" caption="Het verlaten dorpje Dorve" %}

## Water
Er zijn veel beekjes en elk dorpje heeft wel een paar fonteintjes waar je heerlijk mineraalwater kunt tappen.

## Weer
Wij liepen in het midden van de zomer. Het is dan 's middags vrij heet dus begin vroeg met lopen en houd een lekkere siësta op het heetst van de dag.
Check even of de pas sneeuwvrij is als je buiten de zomermaanden wandelt!

## Route
<iframe src="https://www.komoot.com/tour/344648445/embed?profile=1" width="100%" height="680" frameborder="0" scrolling="no"></iframe>
